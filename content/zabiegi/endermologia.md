---
title: Endermologia
---

Endermologia jest wykorzystywana m.in. do zwalczania cellulitu, zmniejszenia poduszek tłuszczowych, wspomagania leczenia blizn, oparzeń, zwłóknień, rozstępów, żylaków i innych problemów dermatologicznych. Najbardziej spektakularne efekty uzyskuje jednak w zwalczaniu cellulitu. W chwili obecnej już 8 a nawet 9 na 10 pań jest dotkniętych tś przykrą dolegliwościś. Aktualnie cellulit to problem osób coraz młodszych, także nastolatek, nawet o szczupłej sylwetce. Niektóre z pań próbowały poradzić sobie z tym problemem przy pomocy poważnych i długotrwałych ćwiczeń fizycznych. Niestety okazuje się że nie są one w stanie zlikwidować pomarańczowej skórki. Gdyby się bowiem nawet udało na zasadzie naturalnej bądż inwazyjnej metody doprowadzić do zmniejszenia czy likwidacji poduszek tłuszczowych, skóra nie jest w stanie samoistnie powrócić do swego poprzedniego stanu, odzyskać dawnej elastyczności.


## Historia Endermologii

Kilkanaście lat temu pewien Francuz, Louis Paul Guitay na skutek wypadku motocyklowego doznał obrażeń ciała, których przykrą konsekwencją były blizny pokrywające część ciała. Jako rehabilitację zalecono mu kilka specjalnych masaży tygodniowo. Polegały one na ręcznym wałkowaniu fałdy skórnej, co miało stymulować tkankę łączną. Masaż taki wykonywany był ręcznie przez kilku masażystów z kolei i trwał trzy do czterech godzin. Jednym z odczuć pacjenta było wrażenie, iż masaż wykonywany jest różnie przez poszczególne osoby i jego skuteczność też jest silnie uzależniona od terapeuty.

Logicznym następstwem tych obserwacji była próba ujednolicenia procesu przy pomocy skonstruowanego przez Guitaya urządzenia wykonującego bardzo podobne czynności, jednak na zasadzie czysto mechanicznej. Aparat wykonywał więc masaże znacznie szybciej, a wysiłek terapeuty związany z wykonaniem zabiegu był nieporównywalnie mniejszy. Dodatkowo, konstruktor zastosował podciśnienie pomagające podnieść fałdę skórną. Z początku aparat używany był do wspomagania leczenia blizn pooperacyjnych i powypadkowych. Szybko jednakże zauważono silny pozytywny wpływ zabiegów na cellulit i tkankę tłuszczową. Jak się okazało, masaże te mają wyrażnie stymulujący wpływ na układ żylny i limfatyczny i wyrażnie wspomagają wymianę komórkową. Dochodzi do redukcji toksyn zgromadzonych w organizmie oraz do zmniejszenia retencji wody. Doskonałym okazał się pomysł połączenia podciśnienia z równoczesnym bardzo precyzyjnym masażem mechanicznym, wykonywanym przez dwie obracające się wokół własnej osi i przesuwające się względem siebie, rolki mechaniczne. Cały proces zachodzi w specjalnej komorze, gdzie podciśnienie może być ciągłe lub rytmicznie zmienne.

Została założona firma nazwana od inicjałów założyciela LPG Systems. W roku 1986 opatentowano technikę Endermologie.


## Zastosowanie, rekomendacje

Terapeuci specjalizujący się w metodzie liposukcji (odsysania) tłuszczu często stosują metodę Endermologie przed, aby zmiękczyć tkankę, co ułatwia przeprowadzenie zabiegu odsysania i po, w celu poprawy stanu i wyglądu skóry. Jak każda tak spektakularna metoda posiada ona gorących zwolenników oraz osoby powątpiewające w jej skuteczność. Każdy jednakże powinien zaakceptować wyniki badań klinicznych i opracowań naukowych, wykonanych przez niezależne, czołowe ośrodki naukowe świata jak Uniwersytet Los Angeles, Uniwersytet Vanderbilt, Centrum Biologii Molekularnej w Mediolanie, Uniwersytet w Sienie, Instytut Kardiologiczny w Mińsku, Uniwersytet Brukselski czy Uniwersytet Nowojorski.

Jako jedyna w USA metoda ta uzyskała potwierdzenie skuteczności działania od FDA a jako w dodatku metoda absolutnie nieinwazyjna, pobudzająca jedynie naturalne procesy w organizmie, jest niewątpliwie aktualnie uznawana za numer 1 na całym świecie.Technika wykonywania zabiegu opiera się na unikalnym, opatentowanym procesie: dwie elektronicznie sterowane rolki umieszczone w hermetycznej komorze działają w połączeniu z podciśnieniem. Podciśnienie tworzy fałdę skórną, która jest zwijana przez pierwszą rolkę a rozwijana przez drugą. Aby osiągnąć pełną mobilizację tkanki, rolki poruszają się wewnątrz głowicy nie tylko ruchem obrotowym wokół własnej osi ale również względem siebie zgodnie ze stanem tkanki i intensywnością wybranego zabiegu. W zależności od programu proces ten jest uzupełniany ciągłym lub rytmicznym podciśnieniem.


## Wykonywanie zabiegów

Zabiegi wykonywane są w serii. Aby uzyskać optymalne rezultaty proponowanych jest od 14 do 20 zabiegów wykonywanych dwa razy w tygodniu. Każdy zabieg trwa ok. 35 - 45 minut. Zabieg wykonywany jest na całe ciało z pominięciem okolic piersi. W celu zapewnienia maksymalnego komfortu masaż wykonywany jest przez specjalny kostium, który chroni skórę przed mechanicznym uszkodzeniem, zapewnia optymalną moc zabiegu i daje możliwość wykonywania płynnych manewrów. Znakomite wyniki, jakie daje Endermologie można dokumentować pomiarami i zdjęciami wykonanymi przed i po serii zabiegów. W czasie trwania kuracji zalecane jest przestrzeganie zasad zdrowego odżywiania, lekka gimnastyka oraz w celu uzyskania pełnego efektu drenującego wypijanie ok. 2,5 l wody dziennie.


## Aparat Lipo M6

Nowy aparat Lipo M6 proponuje sprawdzoną  od ponad 20 lat wyjątkowo skuteczną jakość  technologii LPG.Dzięki ergonomicznym kształtom głowica zapewnia wygodę i pozwala na kontrolę podstawowych parametrów zabiegu.

Technika Lipomassage pozwala na przeprowadzenie zabiegu na wybranych partiach ciała. Trzy techniki LPG Endermologie: Roll'in, Roll'up i Roll'out, oraz 4 programy gwarantują precyzyjne oddziaływanie na tkankę i uzyskanie długotrwałych efektów.

Będąc doskonale dostosowaną do każdego stanu organizmu Endermologie daje rezultaty, które są wysoce efektywne zarówno z fizjologicznego jak i kosmetycznego punktu widzenia. W najbliższej przyszłości zostaną także wprowadzone przez LPG Systems kosmetyki do stosowania w trakcie zabiegu oraz przez klientki w domu. Będzie to seria kosmetyków do pielęgnacji ciała: antycellulitowe, wyszczuplające, ujędrniające i specjalistyczne płyny wspomagające drenaż oraz maseczki złuszczające, nawilżające, kremy przeznaczone do pielęgnacji skóry twarzy. Dzięki ich synergicznemu z zabiegami działaniu uzyskamy kolejny pozytywny, pogłębiony efekt. Kosmetyki będą rozprowadzane wyłącznie przez gabinety używające aparatów LPG.

Nowa technologia proponowana przez firmę LPG Systems może być odpowiedzią na wiele problemów związanych z urodą. Nieinwazyjne i przyjemne zabiegi pozwalają osiągnąć doskonałe efekty wysoko zadowalające nasze klientki.

## Rola wywiadu przed pierwszym zabiegiem

- Informacje o przeciwwskazaniach.
- Określenie typu morfologicznego.
- Określenie celu terapeutycznego.
- Określenie stopnia cellulitu i jakości skóry.
- Ustalenie wpływu przyzwyczajeń żywnościowych, prowadzonego stylu życia na stan skóry.
- Pomiary.
- Zdjęcia - wizualizacja osiągniętych wyników.


## Przebieg zabiegu

Podciąnienie w samobieżnej głowicy zabiegowej zasysa fałdę skóry, która jest zwijana przez pierwszą rolkę, a rozwijana przez drugą. Fałda ta jest rozmasowywana przy zastosowaniu specjalnej techniki zgodnie z określonym celem terapeutycznym. Masaż rozpoczynamy od pleców, następnie masujemy pośladki, uda, łydki i powracamy do pleców. Wykonujemy szereg manewrów w zależności od celu jaki chcemy osiągnąć. W leżeniu na plecach masaż rozpoczynamy od ramion, następnie masujemy brzuch, uda i kończymy na brzuchu. Zabieg wykonywany jest na całe ciało z pominięciem okolic piersi. Aby zapewnić odpowiedni komfort klienta masaż wykonywany jest przez specjalnie zaprojektowany kostium, który chroni skórę przed mechanicznym uszkodzeniem, zapewnia optymalną moc zabiegu i daje możliwość wykonania płynnych manewrów.

## Dodatkowe zalecenia

-ćwiczenia gimnastyczne (2 razy w tygodniu)
-ograniczenie spożywania tłuszczów i cukrów prostych, wzbogacenie diety o większą ilość błonnika
-w celu uzyskania pełnego efektu drenującego wypijanie 2,5 l płynu - wody mineralnej niegazowanej, herbatek ziołowych, owocowych, soków warzywnych

## Częstotliwość
2 razy w tygodniu, po zauważeniu pierwszych zmian można zmniejszyć do 1 zabiegu na tydzień.

Zabiegi podtrzymujące jeden raz w miesiącu.


